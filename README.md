Περιήγηση στην Αρχαία Αγορά
===========================

Στην παρούσα εργασία γίνεται προσπάθεια να υλοποιηθεί ένα υπολογιστικό 
σύστημα με το οποίο θα μπορεί κανείς να ενημερωθεί με τη μορφή
περιήγησης για τα κτίρια της Αρχαίας Αγοράς, ενός από τα πιο γνωστά
αξιοθέατα που βρίσκεται στις παρυφές του ιερού βράχου της Ακρόπολης των
Αθηνών. Για το σκοπό αυτό λαμβάνονται υπόψη διαφορετικοί τύποι πιθανών
επισκεπτών στους οποίους προσαρμόζεται όλη διαδικασία της περιήγησης
(από τα προτεινόμενα κτίρια, έως την παραγόμενη περιγραφή). Ορίζονται
δύο (2) μοντέλα χρηστών (basic, advanced). Οι δύο αυτοί τύποι
διακρίνονται μεταξύ τους ως προς το γνωστικό υπόβαθρο και τις
πληροφορίες που αποσκοπούν να αποκομίσουν από την επίσκεψη τους στην
Αρχαία Αγορά. Ένα τρίτο μοντέλο χρήστη αφορά τον διαχειριστή του
συστήματος, ο οποίος έχει πρόσβαση στις δομές δεδομένων, τις οποίες
μπορεί να τροποποιεί. Το σύστημα περιλαμβάνει αντικειμενικά κριτήρια
αξιολόγησης αλλά και υποκειμενικά με βάση την ανάδραση (feedback) των
χρηστών.
